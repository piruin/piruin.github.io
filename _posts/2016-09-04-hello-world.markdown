---
title:  "Hello World - I'am Blast Piruin"
description: สวัสดีชาวโลก ผมคือโปรแกรมเมอร์มาจากดาวอังคาร
tags: ไร้สาระ
language: th
---
## ในที่สุดผมก็ลงมือทำเว็ปสักที
จริงๆผมก็เคยพยายามจะทำมาหลายครั้งแล้วหละ แต่ไม่สำเร็จสักที เนื่องจาก Requirement ตัวเองค่อยข้างจะเยอะ เช่น ไม่จำเป็นต้องดู Server เอง, รองรับสองภาษา (ทำอย่างกะว่าจะขยันเขียนภาษาอังกฤษ), ถ้า Blog เขียนด้วย Markdown ได้ก็ยิ่งดี และที่สำคัญต้อง Customize หน้าตาให้ถูกใจได้ง่ายๆและไม่เสียตังค์(งกอ่ะ) ก็เคยไปลองใช้บริการจากเจ้าต่างๆ เช่น WordPress Postach.io หลายเจ้าอยู่เหมือนกัน ซึ่งก็ไม่มีเจ้าไหนผ่านทุกข้อ สุดท้ายเลยล้มเลิกไป กลับนั่งเขียน Android ต่อดีกว่า

จนกระทั่งที่ทำงานมีโจทย์ว่าอยากได้ Website สำหรับ Product ที่ทำอยู่ แต่ไม่อยากดูแล Server เอง ผมเลยเสนอให้น้องๆที่ทำงานลองใช้ Github Pages ดู แต่ตัวเองก็ไม่เคยใช้เหมือนกัน แค่เคยอ่านผ่านๆว่ามันใช้คู้กับ Jekyll เพื่อทำ Blog ได้  เมื่อแนะนำเค้าไปแล้วก็ตัวเองก็ควรจะรู้เรื่องสักหน่อยหละมั้ง --" เลยกลับมานั่งศึกษาหลังเลิกงานดู ทำไปทำมาเพลินดี เลยตั้งโจทย์เป็นทำ Web Blog ของตัวเองพร้อมศึกษาวิธีใช้ทำ Web บน Github Pages ด้วย Jekyll ไปเลยซะเลย

### ทำ Backlog แล้วจะได้งาน
หลังจากมีโจทย์แต่ไม่มีกรอก บวกกับความไม่รู้เรื่องเกี่ยวกับการทำ Web ใดๆทั้งสิ้น (html css ก็พึ่งศึกษากันงานนี้หละ) พอศึกษาอะไร ก็มักจะมีเรื่องใหม่ที่ไม่รู้ให้ศึกษาต่อไปเรื่อยๆไม่จบสักที แค่เรื่อง favicon เล็กๆก็ดูจะไม่เล็กอย่างที่คิด จนกลายเป็นไม่ได้ลงมือเขียนซะที  เลยตัดสินใจเอาวิญญาณ Scrum Master เข้าสิงตัวเอง สั่งตัวเองทำ Backlog ซะ ค่อยทำให้ Focus เป็นส่วนๆแล้วผ่านมาจนโครงสร้างในเว็ปเริ่มเป็นรูปเป็นร่างแล้วมานั่งเขียนบทความนี้

### Web นี้แคร์เรื่องอะไรบ้าง
- **W3C Markup Standard** เพื่อให้เว็บมีคุณภาพผ่านมาตรฐานตามสไตล์ Agile developer เลยต้องตรวจเสมอว่าใช้ Tag ถูกต้อง, ไม่มีเปิด Tag แล้วลืมปิด, ไม่มี Link ตาย เรื่องพวกนี้ตรวจด้วย CI ทั้งหมด
- **Web Accessibility** เรื่องนี้ผมคิดว่าเป็นสิ่งที่ควรทำ และเท่าที่ศึกษาดูพบว่าถ้าเราทำโครงสร้างเว็บตามมาตรฐาน ก็จะผ่านเรื่องสำคัญๆในหัวข้อนี้อยู่แล้ว
- **UX** เพิ่งอ่านทบทวน Don't Make Me Think จบก่อนเริ่มทำพอเลย ดังนั้น Web นี้หละที่ลองของ

สรุปคือมันต้อง **หน้าตาถูกใจ UXดี โครงสร้างได้มาตรฐาน**

### การเขียน Blog
เรื่องนี้ไม่แน่ใจว่าจะเขียนไปได้ถึงไหน คนอื่นจะอ่านรู้เรื่องรึเปล่าก็ไม่รู้ แต่จะพยายามเขียนบ่อยๆเผื่อจะเขียนดีขึ้น  เวลาจะ Note อะไรจากเมื่อก่อนที่เขียนลง Evernote อย่างเดียว จะก๊อปมาลงนี้ไปด้วย แต่ขี้เกียจทำเรื่องรูปแฮะ :(  เรื่องที่คิดว่าจะเขียนน่าจะเกี่ยวกับเรื่องดังต่อไปนี้

- Android อาชีพหลักของเราต้องเขียนบ้าง (ถ้าเขียนทันชาวบ้านเค้านะ)
- Java
- Agile Scrum
- การออกแบบระบบ
- Jekyll Github Pages

## เขียนบทความนี้ทำไม
เพราะว่าหลังจากบทความเสร็จนี้จะถือว่าเปิดตัว `piruin.me` อย่างเป็นทางการ บทความ Dummy ทั้งหมดจะต้องเอาออก เลยจำเป็นบทดความไว้ซะหน่อย Website จะได้ไม่ว่างแค่นั้นหละ บาย
